# Käyttäjän käyttöohjeet
HUOM! Sovellus on vielä keskeneräisessä kehitysversiossa ja mikä tahansa voi muuttua tulevaisuudessa. Tietojen menetys on mahdollista.
Käyttöohjeissa "Käyttäjä" tarkoittaa sovelluksen käyttäjää ja sivuilla vierailijaa ja "Sovellus", "Sivusto" ja "Palvelu" tarkoittavat tätä sovellusta ja demo-sivustoa.
## Käyttö ilman käyttäjää
Sovellukseen ei tarvitse luoda käyttäjää ja se toimii osittain ilman käyttäjää. Ilman käyttäjää Käyttäjä voi tällä hetkellä selata reseptejä. Käyttö ilman käyttäjää on rajallista eikä Käyttäjä voi luoda reseptiä.
## Rekisteröityminen
Käyttäjä voi halutessaan rekisteröidä sovellukseen oman käyttäjän, jota Käyttäjä käyttää Sovelluksen käyttämiseen. Rekisteröimissivulle pääsee kirjautumissivun eli "Kirjaudu sisään"-sivun kautta "Kirjaudu sisään"-painikkeen oikealta puolelta. Rekisteröitymisen yhteydessä Käyttäjältä kysytään sähköpostiosoite, joka toimii sisäänkirjautumisessa uniikkina tunnisteena, etu- ja sukunimi ja salasana, joka tulee olla vähintään 8 merkkiä pitkä. Salasanat kryptataan eikä niitä ole mahdollista lukea tietokannasta selkokielisinä. Käyttäjällä on velvollisuus syöttää toimiva sähköpostiosoite rekisteröinnin yhteydessä. Palvelu ei tarkista vielä sähköpostiosoitteen toimivuutta.
## Kirjautuminen
Kirjautuminen tapahtuu kirjautumissivulla, jossa Käyttäjä syöttää rekisteröinnin yhteydessä Palvelulle annetun sähköpostiosoitteen ja salasanan. Salasanan nollaaminen ei ole toistaiseksi mahdollista. Kirjautumisen jälkeen käyttäjä uudelleenohjataan automaattisesti etusivulle. Mikäli Käyttäjä syöttää tietonsa väärin näytetään hänelle tarvittaessa virheviesti. Kirjautumissivulle pääsee takaisin rekisteröitymissivulta painamalla "kirjaudu sisään"-linkistä, joka sijaitsee rekisteröitymislomakkeen lähetyspainikkeen "Rekisteröidy" oikealla puolella. Onnistuneen kirjautumisen jälkeen Sovellus luo käyttäjälle uuden istunnon. Käyttäjän istunto on voimassa siihen asti kunnes Käyttäjä kirjautuu ulos oikean yläkulman pudotusvalikosta löytyvästä "Kirjaudu ulos"-linkistä. Oikean yläkulman pudotusvalikon saa auki painamalla Käyttäjän etu- ja sukunimen kohdalta. Onnistuneen uloskirjautumisen jälkeen Käyttäjä on kirjattu ulos Palvelusta. Onnistuneen uloskirjauksen jälkeen yläkulmassa näkyy jälleen "Kirjaudu sisään"-panike.
## Uuden reseptin luominen
Käyttäjät voivat luoda Sovelluksessa uusia reseptejä. Uudet reseptit näkyvät etusivulla automaattisesti kymmenen uusimman reseptin listalla otsikon "Viimeisimmät reseptit" alla. Käyttäjän tulee kirjoittaa reseptille nimi, valmistusaika, raaka-aineet, joita tulee olla vähintään yksi, valmistusohje ja kuvaus. Reseptin nimen tulee olla lyhyt ja ytimekäs eikä sen tule johtaa harhaan muita käyttäjiä. Reseptin valmistusajan tulee olla pidempi kuin nolla (0) tuntia ja nolla (0) minuuttia. Suosittelemme Käyttäjiä käyttämään Palvelussa arvioituja valmistusaikoja. Reseptille tulee lisätä vähintään yksi raaka-aine (mikä on harvinaista). Halutessaan Palvelu sallii myös "maun mukaan" lisättävät raaka-aineet, milloin Käyttäjä ei syötä raaka-aineen määrää eikä määrän yksikköä. Käyttäjän tulee valita määrän yksikkö valmiiksi annetuista Palvelussa tai jättää toistaiseksi merkitsemättä määrää. Mikäli Käyttäjä ei löydä haluamaansa määrän yksikköä, pystyy Käyttäjä kiertämään asettamalla määräksi tyhjän tai nollan ja määrän yksikön "Ei yksikköä" ja tämän jälkeen lisäämään valmistusohjeisiin kyseinen määrä ja sen yksikkö. Reseptin valmistusohjeen tulee olla selkeä ja tarvittaessa käytettävä numeroitua luetteloa. Käyttäjän tulee käyttää selkeää kieltä mikäli Käyttäjä haluaa julkaista reseptin julkiseksi. Käyttäjän tulee kirjoittaa myös kuvaus reseptille. Käyttäjän kirjoittama kuvaus reseptille tulee olla kohtalaisen pituinen mutta se saa olla pidempi kuin reseptin nimi, joka toimii otsikkona.
## Reseptin muokkaaminen
Käyttäjät voivat muokata Sovelluksessa omia reseptejään. Reseptin muokkauslomakkelle pääsee reseptinäkymästä otsikon eli reseptin nimen alapuolelta "Muokkaa reseptiä"-painikkeesta. Käyttäjä todennetaan myös ennen muokkauslomakkeen avautumista. Reseptin muokkauslomake on täysin samanlainen uuden reseptin luomislomakkeen kanssa sillä erolla, että Käyttäjä näkee oman reseptinsä edellä mainitut (uuden reseptin luominen -kohdassa) tiedot esitäytettyinä lomakkeessa. Reseptin muokkauslomakkeella Käyttäjä voi lisätä, muokata ja poistaa raaka-aineita, muokata kuvausta, muokata valmistusohjetta, muokata valmistusaikaa ja muokata reseptin nimeä.
## Reseptin poistaminen
Käyttäjät voivat poistaa Sovelluksessa omia reseptejään. Reseptin poistosivulle pääsee reseptinäkymästä otsikon eli reseptin nimen alapuolelta "Poista resepti"-painikkeesta. Käyttäjä todennetaan myös ennen poistosivun avautumista. Poistamistilanteessa Käyttäjä ymmärtää ettei Palvelu voi palauttaa reseptiä myöhemmin ja poistamisoperaatio on pysyvä.
